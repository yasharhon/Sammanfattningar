\section{Koncept i tre dimensioner}

\paragraph{Tvärkontraktion}
När man gör ett dragningsprov på en stång, genomgår den deformation i längdriktning samtidigt som tjockleken minskar. Detta kallas tvärkontraktion. Töjningen $\varepsilon_{t}$ av tjockleken är relaterad till töjningen i längdriktning genom
\begin{align*}
	\varepsilon_{t} = -\nu\varepsilon,
\end{align*}
där $\nu$ är Poissons konstant. Termodynamiken ger att $-1\leq\nu\leq 0.5$.

\paragraph{Skjuvspänning}
Betrakta två plattor som ligger på varandra och dras åt motsatta håll av en kraft $F$ på varje. Om de inte dras isär, balanseras dragkrafterna av krafter i kontaktytan. Låt $A$ vara kontaktytan mellan plattorna. Då definieras skjuvspänningen som
\begin{align*}
	\tau = \frac{F}{A}.
\end{align*}

\paragraph{Deformation från skjuvkrafter}
Betrakta ett rätblock med basarea $A$ och höjd $H$ som dras av motsatt riktade krafter med belopp $F$ på varje sida, illustrerad i figur \ref{fig:rectangle_twist}.
\begin{figure}[!ht]
	\centering
	\includegraphics[width = 0.5\textwidth]{./Images/rectangle_twist.eps}
	\label{fig:rectangle_twist}
\end{figure}

Vi kan här definiera skjuvspänningen som
\begin{align*}
	\tau = \frac{F}{A},
\end{align*}
då vi kan tänka oss att plattorna som dras isär är tunna skikt i materialet. Skjuvkrafterna kommer skapa en deformation $\delta$ på en sida motsvarande vridning med en vinkel $\gamma$. Denna vinkeln uppfyller
\begin{align*}
	\tan{\gamma} = \frac{\delta}{H}.
\end{align*}
För små deformationer kan vi approximera
\begin{align*}
	\gamma = \frac{\delta}{H}.
\end{align*}
Experimentellt har man sett att
\begin{align*}
	\tau = G\gamma,
\end{align*}
där $G$ är skjuvmodulen.

\paragraph{Samband mellan materialstorheter}
För ett isotropt material gäller att
\begin{align*}
	G = \frac{E}{2(1 + \nu)}.
\end{align*}

\paragraph{Statiskt bestämta och obestämta problem}
Ett problemt är statiskt bestämt om alla inre krafter och reaktionskrafter kan bestämmas enbart med jämvikt. Detta är möjligt om det verkar maximalt $3$ krafter i planet eller $6$ i rymden.

Om ett problem ej är statiskt bestämt, är det statiskt obestämt. Då räcker icke jämviktsekvationerna, och det motsvarar att man kan ta bort ett element och vara kvar i jämvikt.